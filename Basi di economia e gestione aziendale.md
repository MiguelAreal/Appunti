
## Mercato

Il luogo dove si incontrano domanda e offerta. Domanda e offerta determinano le quantità

scambiate e i prezzi di scambio. Un mercato è dato dall’insieme dei venditori e compratori di un determinato bene o servizio.

**Concorrenza perfetta**



* Perfetta sostituibilità tra i prodotti offerti (beni omogenei).
* Numerosità venditori e compratori tale da rendere le loro azioni ininfluenti sul prezzo dei beni.
* Perfetta informazione.
* Assenza di progresso tecnologico.
* Libera entrata e uscita dal mercato.
* Sostituibilità dei fattori di produzione.

Prezzo di riserva: massima somma che un individuo è disposto a pagare, prezzo soglia a cui il consumatore è indifferente all’acquisto o meno del bene.

La curva di domanda individuale ha pendenza negativa: ad una diminuzione del prezzo il consumatore potrà acquistare maggiori quantità del bene e ad un aumento del prezzo il consumatore diminuirà il consumo del bene.

Curva domanda di mercato: somma delle curve di domanda individuale.

L’offerta corrisponde alla quantità di uno o più beni messi sul mercato dai venditori. La curva di offerta di mercato è data dalla somma delle curve di offerta individuali.

Ha pendenza positiva: la quantità offerta aumenta all’aumentare del prezzo e diminuisce al diminuire del prezzo.

I produttori mirano a massimizzare il profitto. Esiste una relazione inversa tra prezzo di un bene e quantità che ne viene richiesta: curva di domanda decrescente. Se il prezzo sale la quantità offerta aumenta: curva crescente dell’offerta.

Variazioni di una determinante provocano spostamenti delle curve da non confondere con variazioni di quantità offerte o domandate, che si traducono graficamente in spostamenti lungo le curve di domanda e/o offerta.

Equilibrio: punto in cui le curve di domanda e offerta si intersecano. L’interazione tra compratori e venditori porta al naturale raggiungimento del punto di equilibrio ossia il mercato garantisce che i prezzi si aggiustino fino a raggiungere l’equilibrio.

**Rendite ed efficienze**

Rendita del consumatore: misura monetaria del vantaggio che i consumatori traggono dall’acquisto di un bene. Si misura con la differenza tra il valore che sono disposti a pagare (prezzo di riserva) e il prezzo di mercato.

Rendita produttore: misura monetaria del vantaggio che i venditori traggono dalla vendita di un bene. Si misura con la differenza tra il prezzo di mercato e il costo-opportunità del bene (prezzo soglia a cui sono disposti a vendere).

Rendita totale: misura il benessere economico. È data dalla somma delle due rendite precedenti ed equivale alla differenza tra il valore che il consumatore attribuisce al bene e il costo che il produttore sostiene per la sua produzione. L’allocazione ottima, efficiente, è quella che massimizza la rendita totale.

**Efficienza in senso paretiano**

Un’allocazione è efficiente in senso paretiano quando non esiste altra allocazione in grado di migliorare la situazione di qualcuno senza peggiorare la situazione di nessun altro. Il criterio paretiano è individualistico perché è basato solo sul benessere di ciascun individuo e non sul benessere relativo di diversi individui ed è basato sulla percezione che ciascun individuo ha del proprio benessere.

**Equità**

Rappresenta la correttezza della distribuzione del benessere tra i membri della società.

**Fallimenti di mercato:** l’equilibrio di mercato non genera sempre configurazioni pareto efficienti. 


## Impresa

È associata alla figura dell’imprenditore, il quale “esercita professionalmente un’attività economica organizzata al fine della produzione o dello scambio di beni e servizi”. Si differenzia dal concetto di azienda che rappresenta l’insieme di beni organizzati per l’esercizio dell’impresa. L’azienda rappresenta l’organizzazione dei beni, mentre l’impresa rappresenta le attività di gestione di tali beni (attività dell’imprenditore).

Obiettivi di impresa: massimizzazione del profitto e sostenibilità.

L’impresa svolgerà le funzioni al suo interno se è più conveniente rispetto ad acquisirle dal mondo esterno. L’impresa nasce in quanto l’organizzazione delle attività di impresa all’interno della stessa organizzazione ha dei vantaggi di costo rispetto alla frammentazione sul mercato. I costi di transazione rappresentano i costi necessari per portare a termine uno scambio (non si tratta di soli costi di trasporto, anzi).

Le imprese mirano a fare profitto e a crescere. Per ottenere questi obiettivi devono raggiungere un vantaggio competitivo rispetto ai concorrenti (o almeno ad una parte di questi). Le teorie economiche dell’impresa mirano ad identificare fattori, caratteristiche e processi che consentono di comprendere e spiegare come le imprese operano, come identificano le strategie, come affrontano la questione del progresso tecnico.

**Imprenditore:**

Colui che svolge una funzione creativa di ricchezza. Ha il compito di trovare soluzioni organizzative, tecnologiche, commerciali e finanziarie allo scopo di realizzare un margine positivo tra il capitale generato e quello impiegato.

**Tipi di impresa:**



* PMI: piccole e medie imprese.
* Imprese a controllo familiare: spesso PMI, l’impresa è condotta e gestita da una famiglia. Può essere difficile distinguere i confini della famiglia da quelli dell’impresa. La famiglia tende a mantenere il controllo dell’impresa per generazionI.
* Imprese quotate o non quotate in borsa.
* Imprese non profit e imprese sociali: terzo settore. Organizzazioni che perseguono scopi di interesse e utilità sociale facendo ricorso a logiche e metodi imprenditoriali.
* Distretti industriali e reti di impresa: insieme di imprese, facenti generalmente parte di uno stesso settore produttivo, localizzato in un’area circoscritta, tra le quali vi è collaborazione, ma anche concorrenza.
* Public Company: frammentazione della proprietà dell’impresa.
* Benefit: svolge le attività al fine di dividere gli utili, tuttavia allo stesso tempo persegue fini che portano beneficio sociale. Deve operare in modo responsabile, sostenibile e trasparente nei confronti dei numerosi stakeholder.
* Consorzi: aggregazione volontaria e legalmente riconosciuta che si costituisce tra imprenditori operanti nello stesso ramo di attività per lo svolgimento di alcune fasi comuni dei processi produttivi delle rispettive imprese.

**Management**:



* Strategico: orizzonte temporale di lungo periodo, natura di pianificazione, orientata ad identificare gli obiettivi di successo.
* Operativo: orizzonte temporale di breve periodo, natura di attuazione, orientata alla valorizzazione dei fattori.

**Funzioni:**



* Primarie: contributo primario al management, senza le quali l’impresa non riesce a svolgere le sue attività.
* Secondarie: contributo di supporto alle funzioni primarie.

**Produttività:**

Misura dell’efficienza del processo produttivo, data dal rapporto tra output e input. La produttività del lavoro indica l’unità di prodotto per lavoratore. La produttività del capitale si misura invece calcolando il rapporto tra output e capitale impiegato nella produzione.

**Agency problem:**

Si fonda sul conflitto tra i soggetti con cui l’Impresa si relaziona. Identificata ad esempio per studiare i conflitti tra proprietà e controllo dell’impresa: owner vs manager. Si fonda sul rapporto principale-agente in cui un soggetto, l’agente, svolge un’attività nell’interesse di un altro soggetto, il principale, il quale non è capace di eseguirla direttamente.

Si verifica quando le parti hanno obiettivi differenti rispetto a quelli manifestati in fase di contratto. Il manager vuole massimizzare il suo profitto personale (ad esempio ottenendo alcuni risultati di breve periodo che vanno in conflitto con i risultati di lungo periodo).

Asimmetria informativa: l’agente ha più informazioni del principale sulle attività che gli competono (vantaggio informativo, si pensi quando mi rivolgo all’avvocato o al consulente).

**RBV - Resource Based View**

Si fonda sul processo innovativo delle imprese trainato dalle risorse ed in particolare dalla risorsa conoscenza. La performance dell’impresa dipende dalle sue caratteristiche specifiche e come queste si relazionano all’ambiente esterno (e non dall’ambiente esterno per se).

Sebbene risorse simili tra loro possano essere detenute da imprese differenti, non tutte le imprese sono capaci di tradurle in un vantaggio competitivo.

I fattori che generano vantaggio competitivo vanno ricercati nell’abilità manageriale di trasferire competenze tecnologiche e produttive dell’impresa ai singoli individui che operano nella stessa.

Distinzione tra risorse e competenze: competenze sono le capacità di gestire le risorse. Non è sufficiente possedere le risorse/competenze per ottenere vantaggio competitivo di lungo periodo, è necessario modellarle rispetto alle esigenze del contesto esterno, le quali mutano nel tempo. 

Il percorso di creazione di conoscenza è influenzato dalle competenze che le imprese

sono riuscite ad assimilare durante il processo di apprendimento. Questo al fine di: adattare le competenze dell’impresa all’ottenimento di ritorni economici, a migliorare le risorse dell’impresa e di raggiungere un vantaggio competitivo.

Core Competences: competenze indispensabili tra quelle generate nel percorso di apprendimento, alla base del raggiungimento del vantaggio competitivo.

**Social Capital:**

Mentre il capitale fisico si riferisce agli oggetti fisici e il capitale umano si riferisce alle proprietà degli individui, il capitale sociale si riferisce alle connessioni tra individui, ovvero reti sociali e norme di reciprocità e affidabilità che derivano da esse... ciò può migliorare l’efficienza della società facilitando azioni coordinate.

Consiste nelle relazioni che l’impresa è in grado di instaurare con ciascuna categoria di stakeholder con cui si interfaccia. Da non confondere con il ‘capitale sociale’ o ‘capitale di rischio’ dell’azienda che si riferisce al capitale che i soci hanno confluito nella società, che quindi rappresenta un’indicazione delle risorse che l’azienda ha a disposizione).


## Sistema Competitivo

Insieme di attori e regole con cui l’impresa si confronta nell’attività quotidiana. Gli attori sono considerati i nodi di una rete di relazioni con cui l’impresa si relaziona rispetto ai propri fini strategici



* Stakeholder interni: proprietà, collaboratori, manager
* Stakeholder esterni:
    * Primari: fornitori, clienti, concorrenti
    * Secondari: investitori, sistema finanziario, P.A.


### Stakeholder

**Stakeholder**: individuo, che può influenzare o essere influenzato dal raggiungimento degli obiettivi dell’impresa. Tutti coloro che hanno un interesse nelle attività dell’impresa.

**Proprietà**: chi conferisce il capitale di rischio. Nelle S.P.A. sono i posessori delle azioni. Può essere di natura pubblica o pubblico-privata.

**Collaboratori**: i lavoratori dell’impresa. Detengono competenze strategiche quindi influenzano la performance dell’impresa. Partecipano ai processi decisionali e sono rappresentati dalle associazioni sindacali. Rappresentano un costo per l'impresa.

**Manager**: diretti detentori del potere decisionale sull’operato dell’impresa. Gestori dell’insieme di relazioni attraverso cui l'impresa opera e quindi crea profitto.


### Disallineamento Manager

Tra le principali cause di disallineamento degli obiettivi del management rispetto a quelli della proprietà troviamo le ambizioni personali e la ricerca di prestigio dei manager. Altre ragioni sono la propensione al rischio, che può essere sia maggiore che minore rispetto alla proprietà, oppure la motivazione.

Opportunismo o azzardo morale: individuo che razionalmente persegue il proprio vantaggio personale con tutti i mezzi a disposizione, anche illeciti.

Esempi: 



* Azioni illecite attraverso la violazione di norme
* Ricerca di benefici privati con uso o sottrazione di beni e fondi dell’impresa
* Resistenza al ricambio degli stessi manager


### Competitor

Attori che competono (che operano) all’interno di un (stesso) mercato, i rivali dell’impresa. Possono verificarsi cooperazioni tra competitor.


### Barriere all'entrata



* Fabbisogno di capitale
* Economie di scala e di apprendimento: dover iniziare la produzione con grandi impianti e senza l’esperienza di tali produzioni.
* Accesso alle risorse: conoscenza del mercato e dei fornitori
* Brand equity: marchio e brand consolidati e conosciuti
* Vincoli governativi e legislativi: licenze e brevetti
* Comportamenti degli incumbent:la guerra dei prezzi, marketing


### Filiera

Rappresenta la sequenza di lavorazioni effettuate in successione che trasformano un insieme di materie prime nel prodotto finito.


### Mercato frammentato e specificità

In un mercato frammentato il potere contrattuale dei fornitori o degli acquirenti è poco influente rispetto ad un mercato concentrato. Il valore dello scambio rappresenta il valore di ogni passaggio della filiera, e quindi il valore che genera ogni attore della filiera.

Una risorsa è specifica se il suo valore diminuisce quando essa viene impiegata in casi alternativi a quelli per il quale era stata realizzata. La specificità rappresenta per l’impresa un costo opportunità. Ciò a cui si rinuncia a fronte di una scelta economica rappresenta il valore della scelta, il suo opportunity cost.


### Investitori istituzionali

Mirano a massimizzare i ritorni degli investimenti



* Fondi di investimento: raccolgono capitali da sottoscrittori privati e li investono in azioni, obbligazioni e altri titoli. 
* Fondi pensione: raccolgono prestazioni contributive di determinate categorie di lavoratori
* Compagnie di assicurazione: investono risorse finanziarie raccolte a fronte della fornitura di assicurazioni contro i rischi


### Sistema del credito

I due principali canali di indebitamento bancario a disposizione delle imprese sono quello bancario e quello obbligazionario.



* Bancario: per ottenere finanziamenti di breve, medio e lungo termine
* Obbligazionario: emettere e vendere obbligazioni, cioè titoli a lungo termine che prevedono il pagamento periodico di rate di interessi e capitale


### Comunità locale

Rappresenta il contesto (regole, usi, costumi, abitudini) stretto in cui l’impresa opera.

Rappresentata da un insieme di individui, organizzazioni e relazioni tra gli stessi.

Le imprese devono convivere con tale comunità, ad esempio ottenendo legittimità, credibilità, fiducia


## Economia ambientale

La crescita economica di per sé non basta, lo sviluppo è reale solo se migliora la qualità della vita in modo duraturo.

**Sviluppo sostenibile**: capacità di un processo di sviluppo di sostenere nel corso del tempo la riproduzione del capitale mondiale composto dal capitale economico, umano/sociale e naturale.

**Sostenibilità ambientale:**

Capacità di preservare nel tempo le tre funzioni dell’ambiente:



* funzione di fornitore di risorse,
* funzione di ricettore di rifiuti,
* funzione di fonte diretta di utilità.

**Sostenibilità economica:**

Capacità di un sistema economico di generare una crescita duratura degli indicatori economici di reddito e lavoro.

**Sostenibilità sociale:**

Capacità di garantire condizioni dì benessere umano (sicurezza, istruzione, salute).

**Equità:**



* Intergenerazionale: le generazioni future hanno gli stessi diritti di quelle attuali.
* Iintragenerazionale: all’interno della stessa generazione persone appartenenti a diverse realtà politiche, economiche, sociali e geografiche hanno gli stessi diritti.

Inquinamento economico: quando i danni ambientali influiscono sul benessere, ad esempio riducendo il piacere dello tempo libero. 

L'ambiente offre risorse, assimili prodotti di scarto e fornisce servizi (es ricreazione). Tutte queste funzioni sono economiche in quanto hanno un valore economico positivo: se le comprassimo o vendessimo in un mercato avrebbero un prezzo positivo. La mancata percezione che questi sono tutti valori positivi porta all'utilizzazione impropria degli ambienti naturali.


### Fallimento dell'economia ambientale

**Esternalità:**

Effetti collaterali e non intenzionali della produzione e del consumo che influiscono, positivamente o negativamente, su terzi. Si ha un’esternalità ogni volta che un individuo o un’impresa compie un'azione che abbia effetti su un altro individuo o impresa, senza che quest’ultimo paghi o riceva una compensazione per tali effetti. Possono essere positive o negative.

Le esternalità si dividono anche in esternalità nella produzione e esternalità nel consumo

• Produzione positive: apicoltore, innovazione

• Produzione negative: inquinamento

• Consumo positive: istruzione

• Consumo negative: consumo di alcol

Solitamente non danno luogo a scambi sul mercato e quindi non hanno un prezzo.

Portano ad una situazione di conflitto tra ottimo individuale e ottimo sociale.

Gran parte dei beni ambientali (aria pulita, acqua pulita, bellezza del paesaggio) non hanno un prezzo di mercato e sono inoltre beni pubblici.

La presenza di esternalità negative che non hanno un prezzo fanno sì che il benessere sociale sia inferiore al benessere privato di chi produce le esternalità.

Il principio del costo opportunità sottolinea che nulla è gratuito, neanche le risorse ambientali.

**Ideologie ambientaliste:**



* Si respinge l’idea che i sistemi economici debbano deliberatamente essere orientati al soddisfacimento, senza alcun vincolo, dei bisogni del cosiddetto ‘homo economicus’.
* L’economia verde è in grado di riprodursi secondo un criterio di sostenibilità.
* Un’economia verde deve evolvere nel tempo in modo che la crescita del prodotto economico non abbia effetti sull’ambiente.
* Separazione tra attività ed effetti che renda più efficiente l’impiego di risorse e meno dannosa in termini di inquinamento


### Sviluppo sostenibile

Sviluppo che soddisfa le esigenze del presente senza compromettere la possibilità per le generazioni future di soddisfare i propri bisogni. Lo sviluppo sostenibile corrisponde a sviluppo economico duraturo nel tempo.


## Fallimenti del mercato

**Ricavo marginale:**

Una quantità marginale si riferisce a ogni singola unità. Il ricavo marginale è costituito dalla variazione del ricavo totale di un’azienda in seguito alla vendita di una unità (aggiuntiva) del proprio prodotto. Il ricavo totale incassato dal produttore è la moltiplicazione del ricavo marginale per la quantità venduta.

**Costi:**



* Costi fissi: quelli che l’azienda è tenuta a pagare prima di poter produrre una unità di prodotto (non variano in funzione al numero di unità prodotte).
* Costi variabili: quelli che provocano una spesa per ogni nuova unità prodotta.
* Costi esterni gli effetti indiretti sull'ambiente naturale e sociale delle attività individuali di trasporto, di produzione o di consumo.

**Costo variabile marginale:**

Rappresenta il costo variabile per una unità (aggiuntiva) prodotta. Dipende dalla produttività. Ogni volta che un aumento della produzione produce un aumento di produttività, si ottiene una riduzione dei costi variabili marginali.

**Profitto:**

Il profitto marginale è pari alla differenza tra la variazione della quantità di denaro ricavata dalla vendita di una unità di prodotto (ricavo marginale) e la variazione del costo per la sua produzione (costo variabile marginale). RM - CVM = Profitto marginale.

L’impresa è disposta a produrre ogni unità di prodotto per la quale il ricavo marginale supera il costo variabile marginale di produzione. (FIno a quando CM = RM)

**Mercati e risorse**

I mercati liberi forniscono alle aziende un incentivo a conservare anziché a sfruttare in maniera eccessiva le risorse che devono pagare (impiego risorse aggiuntive solo fino al punto in cui queste generano più ricavi di costi). Lo stesso però non vale per le risorse gratuite, come ad esempio molte di quelle ambientali. Alcuni prezzi di mercato delle risorse inoltre riflettono solo in parte il loro costo (pensiamo all’inquinamento dato dalla produzione elettrica con diverse fonti ma che portano ad uno stesso prezzo della stessa). È una situazione in cui si generano dei costi esterni che la società deve poi affrontare.

Le risorse ambientali (spesso) non hanno prezzo e quindi si genera un fallimento del mercato per cui le imprese tenendo conto solo del prezzo di mercato generano un costo sociale maggiore di quello privato.

Il livello di produzione socialmente ottimale si ottiene sottraendo i costi esterni dal Beneficio Privato Marginale Netto. Una unità di bene dovrebbe essere prodotta solo se il BPMN è superiore al costo esterno marginale (CEM). 

**Bene pubblico**



* Non esclusività: una volta prodotto non è possibile (o non è conveniente) impedire la fruizione del bene.
* Non rivalità: un bene può essere consumato contemporaneamente da due individui.

In termini economici: il costo marginale di un individuo in più che consuma il bene è zero (o molto vicino allo zero).

Un bene pubblico puro è sia non escludibile che non rivale.


<table>
  <tr>
   <td>
   </td>
   <td><strong>Esclusivo</strong>
   </td>
   <td><strong>Non esclusivo</strong>
   </td>
  </tr>
  <tr>
   <td rowspan="2" ><strong>Rivale</strong>
   </td>
   <td><span style="text-decoration:underline;">Bene privato</span>
   </td>
   <td><span style="text-decoration:underline;">Bene comune</span>
   </td>
  </tr>
  <tr>
   <td>CIbo, vestiti, macchina
   </td>
   <td>Carbone, legna
   </td>
  </tr>
  <tr>
   <td rowspan="2" ><strong>Non rivale</strong>
   </td>
   <td><span style="text-decoration:underline;">Bene del club</span>
   </td>
   <td><span style="text-decoration:underline;">Bene pubblico</span>
   </td>
  </tr>
  <tr>
   <td>Cinema, parchi privati
   </td>
   <td>Televisione, aria, difesa nazionale
   </td>
  </tr>
</table>


**Informazione**

Dati: elementi di base dell'informazione



* Informazioni: insiemi di dati
* Conoscenza: comprensione delle informazioni e della loro applicabilità

Ricerca

La conoscenza, date le sue caratteristiche di bene pubblico, una volta creata, genera benefici anche a chi non ha contribuito a produrla.

Il beneficio marginale privato di chi ha fatto l'investimento per produrre la nuova conoscenza è inferiore al beneficio sociale.

Da un lato, maggiore è la quantità di conoscenza nel sistema economico, maggiore sarà il beneficio per l'intero sistema, dall'altro lato, il settore privato investirà nella produzione di conoscenza solo se potrà avere un ritorno dell'investimento fatto per produrre tale conoscenza.

Soluzioni:



* Finanziamento pubblico alla creazione di conoscenza
* Incentivi ai privati per investire nella produzione di nuova conoscenza

Maggiore è la quantità di conoscenza nella società, maggiore è il benessere della società.

**Brevetti**

È un diritto su un bene pubblico. Un monopolio temporaneo sulla proprietà di un pezzo di informazione/conoscenza o di un insieme di informazioni o conoscenze. Fornisce gli incentivi per investire nella creazione di ricerca.

Il sistema dei brevetti ha due funzioni principali:



* Incentivare gli investimenti del settore privato nella ricerca (o nella produzione di nuove conoscenze): incentivo privato
* Facilitare la diffusione dell'innovazione: beneficio sociale. Le invenzioni che sarebbero tenute segrete senza i brevetti hanno maggiori probabilità di essere rivelate quando sono sotto protezione brevettuale, rendendole liberamente disponibili dopo la scadenza del brevetto

I brevetti facilitano la prova di mercato della nuova invenzione perché permettono la divulgazione delle relative informazioni mentre (in linea di principio) proteggono dall'imitazione. I brevetti creano diritti trasferibili (concedendo una licenza, il proprietario della conoscenza permette che sia sfruttata da altri agenti). I brevetti sono un mezzo per segnalare e valutare il valore futuro dello sforzo tecnologico delle aziende che li possiedono (il che è particolarmente utile nei casi di aziende nuove o giovani per le quali altre classi di "intangibles" non possono essere utilizzate per un'adeguata valutazione).


<table>
  <tr>
   <td>Effetti:
   </td>
   <td>Benefici
   </td>
   <td>Costi
   </td>
  </tr>
  <tr>
   <td>Innovazione
   </td>
   <td>Incentiva ricerca e sviluppo. Promuove la diffusione di nuove idee.
   </td>
   <td>Impedisce la combinazione di nuove idee e invenzioni
   </td>
  </tr>
  <tr>
   <td>Competizione
   </td>
   <td>Facilita l'entrata sul mercato di aziende con asset limitati. Permette la compravendita di conoscenza e tecnologie.
   </td>
   <td>Crea monopoli di breve termine che però potrebbero diventare monopoli industriali di lungo termine.
   </td>
  </tr>
</table>


**Licenze**



* Non esclusive: licenza di brevetto a più operatori ad un prezzo inferiore rispetto alla licenza esclusiva
* Esclusive: licenza di brevetto a un solo acquirente
    * Problemi di diffusione e frammentazione della conoscenza e delle invenzioni

**Soluzioni ai fallimenti del mercato**

**Regolamentazione**: vincoli sulle quantità: l’Autorità può imporre la produzione di quantità definite di esternalità. Tali quantità saranno presumibilmente quelle che riconducono ad una

situazione di massimizzazione del benessere sociale.

**Tasse o sussidi**: tasse rivolte ai produttori di esternalità negative e sussidi ai produttori di esternalità positive.

**Imposta pigouviana:** tassa ogni quantità di prodotto così da ridurre la percezione di ottimo dell’individuo produttore dell' esternalità negativa.

**Identificazione di standard** (ad esempio di qualità).


## Analisi costi benefici

Beneficio: qualsiasi cosa soddisfi un desiderio.

Costo: qualsiasi cosa venga sottratta ad un desiderio.

Benessere: viene valutato rispetto alle preferenze dell’individuo. La preferenza per la situazione A rispetto ad una situazione B rappresenta un beneficio netto per la prima.

Un’allocazione migliore delle risorse è quella che soddisfa maggiormente le preferenze degli individui. Situazione problematica se vi sono differenze nelle preferenze degli individui.

La decisione sociale pertanto potrebbe emergere dal confronto tra tutti i costi e tutti i benefici di coloro che hanno una preferenza e tutti i costi e tutti i benefici di coloro che hanno un’altra preferenza.

**Analisi impatto regolazione**

Fornisce una valutazione degli effetti sulla collettività di un provvedimento regolativo. L’ACB viene utilizzata per valutare se un determinato intervento pubblico è migliore del non intervento, o per scegliere tra diverse alternative di intervento.

Fasi ACB:



1. Definizione dell’ambito dell’analisi ed individuazione dei costi e dei benefici rilevanti.
2. Individuazione dei costi e benefici e delle relative unità di misura.
3. Previsione in termini quantitativi dei costi e dei benefici.
4. Monetizzazione dei costi e dei benefici.
5. Sconto intertemporale, aggregazione dei costi e benefici e calcolo del beneficio netto sociale della politica.
6. Analisi di sensibilità.

**Disponibilità a pagare**

Strumento per misurare le preferenze degli individui, ovvero guadagni e perdite dei singoli individui a seconda di una scelta o di un’altra. Osservare la disponibilità a pagare degli individui sia nei confronti dell’ottenimento che nei confronti del non ottenimento. Osservare anche la disponibilità ad accettare degli individui e la ricompensa per tollerare qualcosa che non avrebbero accettato.

**Sconto**

Il valore di 1 euro in un anno è diverso dal valore di 1 euro nell’anno successivo.

Gli individui normalmente sono caratterizzati dalla preferenza temporale: ogni individuo preferisce godere dei benefici adesso piuttosto che dopo e affrontare i costi più tardi invece che adesso.

Il fattore di sconto rappresenta il coefficiente che attualizza un valore odierno ad un tempo futuro.

La regola dell’analisi costi benefici (ACB) stabilisce che qualunque misura di politica o progetto può essere preso in considerazione soltanto se comporta un VAN (Valore Attuale Netto) positivo. Solitamente in un progetto si vogliono avere subito i benefici economici e ritardare il più possibile i costi.

ABC: 

<p id="gdcalert1" ><span style="color: red; font-weight: bold">>>>>>  gd2md-html alert: equation: use MathJax/LaTeX if your publishing platform supports it. </span><br>(<a href="#">Back to top</a>)(<a href="#gdcalert2">Next alert</a>)<br><span style="color: red; font-weight: bold">>>>>> </span></p>



Se il danno ambientale di un progetto è dilatato nel tempo, lo sconto associa ad esso un valore attuale inferiore al suo valore effettivo. Ugualmente se i benefici ambientali si protraggono molto nel tempo, il loro valore attuale può essere troppo sottostimato rispetto al loro valore effettivo. Tanto più alto è il tasso di sconto, tanto maggiore risulta l' incentivo a utilizzare tanto più intensamente le risorse esauribili, lasciando quantità inferiori per le generazioni future.

**Tasso interno di rendimento**

Valore del tasso "i" che eguaglia il valore attuale dei flussi di costi al valore attuale dei flussi di benefici, ossia il valore del tasso di sconto che rende pari a zero il valore attuale netto di un progetto. Generalmente un’opzione di intervento pubblico è considerata accettabile se il TIR è superiore al tasso di sconto sociale.

VAN e TIR forniscono informazioni complementari per la scelta tra politiche o progetti alternativi:



* Il VAN fornisce una stima del valore assoluto, oltre che del segno, dell’impatto netto dell’intervento; per calcolarlo è necessario determinare il tasso di sconto.
* Il TIR è un indicatore, indipendente dalla dimensione dell’intervento e dal tasso di sconto, utilizzabile per valutare la convenienza dell’intervento rispetto ad alternative che, anche se non valutate esplicitamente, devono però ritenersi espresse in forma implicita dal tasso di sconto sociale.
* Il TIR si rivela molto utile nei casi cui sussistono dubbi sul tasso di sconto da utilizzare.

**Valore Economico Totale**

Valore d'uso:  valore economico di un bene per il suo utilizzo (uso diretto, uso indiretto, opzione).

Valore non d’uso: valore del detenere il bene indipendentemente dal suo utilizzo (esistenza, lascito).

Il VET è dato dal valore d’uso diretto, più quello indiretto, più il valore d’opzione, più il valore d’esistenza più il valore di lascito.

**Valutazione senza domanda:**



* Analisi di dati che collegano cause e conseguenze. Es: esistenza di dati che collegano reazione fisiologica a stress da inquinamento (perdita di raccolto, peggioramento salute).
* Misura del costo per riparare un danno ambientale

**Valutazione con domanda:**

Si vuole stimare la curva di domanda di un bene ambientale. Esempi:



* Preferenze dichiarate: espresse dagli individui nei riguardi dei beni ambientali (questionari).
* Acquisti individuali di beni di mercato caratterizzati da un prezzo e caratteristiche ambientali.
* Metodo del costo del viaggio: per determinare il valore ricreativo di un luogo si osservano i costi di viaggio di chi frequenta quel luogo.

**Valutazione edonica (con domanda):**

Metodo molto diffuso sul valore delle abitazioni. La stima della disponibilità a pagare (DAP) per disporre di un panorama potrebbe essere ottenuta calcolando la differenza tra il prezzo medio delle abitazioni situate in una zona senza panorama e quello delle abitazioni in posizione panoramica.

Limiti valutazione edonica:



* Identificazione e presenza di tutte le variabili e dei fattori esterni che influenzano il prezzo di un bene (abitazione)
* Valutazione statica relativa ad un momento specifico nel tempo (si contano incentivi)
* Preferenze degli individui diverse rispetto alle caratteristiche dell’abitazione.

**Valutazione contingente (con domanda)**

Basato su valutazioni individuali dei beni ambientali, si basa sul chiedere direttamente agli

individui di attribuire un valore ai beni ambientali.

Fasi valutazione contingente:



1. Individuazione del bene da valutare;
2. Definizione della popolazione da cui estrarre il campione da intervistare;
3. Scelta della modalità di svolgimento dell’indagine campionaria (postale, telefonica, ecc.);
4. Descrizione dello scenario ipotetico di riferimento;
5. scelta della tecnica di indagine;
6. Svolgimento dell’indagine ed estrapolazione dei risultati all’intera popolazione;

Limiti valutazione contingente:

Le reazioni individuali agli scenari prospettati portano cattive approssimazioni del vero valore, gli individui sottovalutano ciò che effettivamente pagherebbero.

Porre la questione sotto forma di DAP e DAA dovrebbe essere speculare, invece i risultati mostrano che DAA supera di molto la DAP. (DAA = Disponibilità ad accettare).

La disponibilità ad accettare (DAA) è l'importo minimo che un individuo è disposto a ricevere per accettare una diminuzione o evitare un miglioramento del suo livello di benessere.


## Protezione ambientale

Si sfruttano meccanismi di mercato per assicurare una gestione più efficiente dei servizi ambientali (tasse, incentivi, permessi, …)

**Chi inquina paga**

Il prezzo di un bene o un servizio dovrebbe riflettere fedelmente il suo costo totale di produzione, compreso il costo di tutte le risorse utilizzate (anche quelle ambientali). Questa politica dovrebbe portare alla situazione in cui il costo marginale della riduzione dell’inquinamento è pari al costo marginale del danno provocato dall’inquinamento.

Le imposte sull’inquinamento sono state originariamente istituite come fonti di reddito e non sono state calibrate con lo scopo di conseguire determinati obiettivi di qualità ambientale. Le entrate ottenute sono state spesso girate agli stessi inquinatori sotto forma di contributi per coprire i costi di installazione di nuove tecnologie di produzione e di depurazione.

**Teorema di Coase**

Contrattazione di mercato basata sull’identificazione chiara di diritti di proprietà. Il mercato viene lasciato libero di operare in autonomia: le parti sono l’inquinatore e la vittima dell’inquinamento. Indipendentemente da chi detiene i diritti esiste una tendenza automatica ad avvicinarsi a una soluzione socialmente ottimale mediante la contrattazione.

Per illustrare l'idea di Coase, si consideri che il diritto di proprietà su di un lago venga inizialmente assegnato a una fabbrica che trova economicamente conveniente inquinarlo. La fabbrica dovrà confrontare i benefici che derivano dall'inquinamento con il costo opportunità dell'inquinamento, dove il costo è rappresentato dalla rinuncia a ciò che sarebbero disposti a pagare per la conservazione, ad esempio, gli abitanti dei dintorni, allo scopo di poter disporre del lago per praticare sport. Se, viceversa, il diritto di proprietà o d'uso venisse inizialmente assegnato agli abitanti del luogo per l'uso sportivo, essi dovranno confrontare i benefici con il costo/opportunità della conservazione; in questo caso, il costo è rappresentato da quanto sarebbe disposta a pagare la fabbrica per poter inquinare.

In ogni caso, dall'assegnazione iniziale del diritto di proprietà nascerà un mercato dal quale emergerà il valore economico dei due usi alternativi del lago. Viceversa, in mancanza di un'assegnazione del diritto di proprietà non è assicurato un uso efficiente della risorsa. 

Limiti del teorema di Coase



* Esistenza di concorrenza perfetta
* Difficoltà di identificare inquinatore e vittima
* Elevati costi di transazione
* Possibilità di comportamenti intimidatori

**Strumenti di incentivazione economica**

Incoraggiamento, promozione di determinate attività (in questo caso affini alla protezione ambientale) o abitudini economiche.

Esempi:



* Intervento diretto sui prezzi o costi
* Intervento indiretto sui prezzi o costi mediante strumenti finanziari fiscali (sussidi diretti, incentivi creditizi o fiscali)
* Creazione e sostegno di un mercato (commercializzazione diritti di emission, mettendo all’asta le quote stabilite in base a vincoli)

**Oneri**



* Imposte sulle emissioni: imposte applicate alla dispersioni di sostanze inquinanti nell’aria, acqua, suolo, rumore. Si riferiscono alla quantità e qualità dell’agente inquinante e costi dei danni.
* Imposte di sfruttamento: servono a recuperare fondi e si riferiscono ai costi di trattamento, raccolta, smaltimento e recupero costi amministrativi. Non si riferiscono direttamente al costo del danno.
* Imposte sulla produzione: imposte applicate su prodotti che sono dannosi per l’ambiente quando vengono utilizzati in processi di produzione, oppure quando vengono consumati o smaltiti. Sono riferite alla rilevanza dei costi del danno ambientale provocato.
* Permessi negoziabili: quote o concessioni relative alla quantità massima di inquinamento ambientale. Si definisce una distribuzione di permessi iniziale rispetto a determinati obiettivi ambientali, che poi possono essere scambiate.
* Sistemi di rimborso dei depositi: versamento di un deposito per i prodotti potenzialmente inquinanti e rimborso nel caso venisse evitato inquinamento.


### Protocollo di Kyoto

Stabilisce obiettivi vincolanti e quantificati di limitazione e riduzione dei gas ad effetto serra per i paesi aderenti ovvero 37 paesi industrializzati e la Comunità Europea. I paesi industrializzati, riconosciuti come principali responsabili dei livelli di gas ad effetto serra presenti in atmosfera, si impegnano a ridurre le loro emissioni di gas ad effetto serra, nel periodo 2008-2012, di almeno il 5 % rispetto ai livelli del 1990.

Il protocollo di Kyoto prevede che i paesi debbano raggiungere i propri obiettivi di riduzione principalmente attraverso misure nazionali. Tuttavia, il protocollo consente di ridurre le emissioni di gas a effetto serra attraverso dei meccanismi basati sul mercato, i cosiddetti “Meccanismi Flessibili”. Questi sono:



* Emission Trading Internazionale (ET)
* Meccanismo di Sviluppo Pulito (Clean Development Mechanism-CDM): consente ai paesi industrializzati e ad economia in transizione di realizzare progetti nei paesi in via di sviluppo, che producano benefici ambientali in termini di riduzione delle emissioni di gas-serra e di sviluppo economico e sociale dei Paesi ospiti e nello stesso tempo generino crediti di emissione (CER) per i Paesi che promuovono gli interventi
* Implementazione Congiunta (Joint Implementation-JI): consente ai Paesi industrializzati e ad economia in transizione di realizzare progetti per la riduzione delle emissioni di gas-serra in un altro paese dello stesso gruppo e di utilizzare i crediti derivanti (ERU), congiuntamente con il paese ospite.

**Emission trading scheme**

L’EU ETS opera secondo il principio del “Cap and Trade”. Viene fissato un tetto o limite, che stabilisce la quantità massima che può essere emessa dagli impianti che rientrano nel sistema. Entro questo limite, le imprese possono acquistare o vendere quote in base alle loro esigenze. Le quote rappresentano la valuta centrale del sistema; una quota dà al suo titolare il diritto di emettere una tonnellata di CO2 o l’ammontare equivalente di un altro GHG. Una volta l’anno, tutte le imprese che partecipano all’UE ETS devono restituire una quota di emissione per ogni tonnellata di CO2eq emessa. Un numero limitato di quote di emissione viene assegnato a titolo gratuito ad alcune imprese sulla base di regole armonizzate di assegnazione applicate in tutta Europa. Le imprese che non ricevono quote di emissione a titolo gratuito o in cui le quote ricevute non sono sufficienti a coprire le emissioni prodotte devono acquistare le quote di emissione all’asta o da altre imprese. Viceversa, chi ha quote di emissioni in eccesso rispetto alle emissioni prodotte, può venderle. Se una società non adempie agli obblighi di conformità (Compliance), vengono applicate sanzioni pesanti.

Le imprese che incontrano difficoltà nel coprire le emissioni prodotte possono scegliere tra diverse opzioni:



* Adottare misure per ridurre le proprie emissioni, investendo in tecnologie più efficienti e a basso rilascio di CO2
* Acquistare le quote necessarie dalle aste o dal mercato EU ETS; 
* Usare una combinazione delle due opzioni precedenti.

Questa flessibilità garantisce che le emissioni siano ridotte nel modo economicamente più conveniente.


## Innovazione

Invenzione: creazione di una nuova tecnica o tecnologia.

Innovazione: incorporamento della tecnologia in un prodotto, processo, o servizio.

L’invenzione si riferisce alla fase che porta concepimento della nuova tecnologia. L’innovazione rappresenta l’applicazione dell’invenzione nel processo produttivo.

**Tipologie di innovazione**



* Di Prodotto: nuovo prodotto o miglioramento di un prodotto esistente.
* Di Processo: nuovo metodo di produrre lo stesso prodotto

La stessa innovazione può essere sia di prodotto che di processo



* Incrementale: miglioramento in un particolare prodotto o processo che non altera le sue caratteristiche fondamentali. Miglioramento marginale ma molto frequente.
* Radicale: innovazione che altera le caratteristiche fondamentali del prodotto o processo. Innovazione di rottura con il passato, che genera un nuovo paradigma tecnologico.

La diffusione dell’innovazione nel sistema economico ha molto più bisogno di innovazioni incrementali che radicali



* Modulare: cambiamenti nel design di base, lasciando inalterata la conoscenza architettonica
* Architetturale: cambiamenti nel modo in cui i componenti di un prodotto sono collegati tra loro, lasciando i componenti inalterati

L’innovazione è un processo sistemico. Nessuna impresa si innova in isolamento, ma lo fa in collaborazione e interdipendenza con altre organizzazioni. Tali organizzazioni possono essere sia imprese (fornitori, clienti, partner, ecc) sia organizzazioni diverse dalle imprese (università, enti pubblici, organizzazioni no profit, ecc). Tutte queste organizzazioni fanno parte e giocano un ruolo nel sistema economico (quindi nel sistema innovativo).

**Cluster tecnologici**

Definizione simile a quella di distretto industriale, ma focalizzato in settori ad alto contenuto tecnologico e di innovatività. Rete di imprese, connesse tra loro, e di istituzioni associate, concentrate territorialmente, operanti in determinati campi, dove competono e al tempo stesso cooperano, collegate da elementi di condivisione e complementarietà.

**Agglomerazione**

La concentrazione di attività economica può generare dei circoli virtuosi di concentrazione imprenditoriale. Agglomerazione oggi è vista e studiata in maniera più ampia rispetto alla

concezione distrettuale. Un’impresa deciderà di localizzarsi in un luogo anche in funzione di chi quali altre attività produttive si trovano in quel luogo.

**Spillover**

Si manifestano quando i benefici delle attività di ricerca di un’impresa (o altra organizzazione) si riversano su altre imprese (esternalità positive di conoscenza).

**Ricerca**

Base: astratta, guidata dalla curiosità, orientata alla scoperta e non al problem solving (ricerca universitaria).

Applicata: mira a risolvere problemi pratici (ricerca grandi aziende)

Più la ricerca è di base, più è slegata da obiettivi pratici a breve termine. Al contrario, più la ricerca è vicina allo spettro applicato, più il suo contenuto sarà di applicabilità a breve termine.

**Scienza e tecnologia**

La scienza, in senso lato, è la ricerca della conoscenza, e questa ricerca si basa su fatti e verità osservate. Così, la scienza inizia con condizioni di partenza note e cerca risultati finali sconosciuti. La tecnologia è un insieme di principi e tecniche che si concretizzano in prodotti. La tecnologia riguarda la relazione tra input e output. Il progresso tecnologico si verifica quando gli output sono ampliati rispetto agli input.

La tecnologia riguarda soprattutto l’individuazione di una tecnica, mentre la scienza si riferisce soprattutto ai principi (teorici) alla base di un fenomeno.

**Tabella di Stoke (ricerca)**


<table>
  <tr>
   <td>
   </td>
   <td>
   </td>
   <td colspan="2" >Deve poter essere usata
   </td>
  </tr>
  <tr>
   <td>
   </td>
   <td>
   </td>
   <td>NO
   </td>
   <td>SI
   </td>
  </tr>
  <tr>
   <td rowspan="2" >Si ricerca la comprensione su un fenomeno o di un problema
   </td>
   <td>NO
   </td>
   <td>Basic Research
   </td>
   <td>Use inspired basic research
   </td>
  </tr>
  <tr>
   <td>SI
   </td>
   <td>
   </td>
   <td>Applied research
   </td>
  </tr>
</table>


Pochi e recenti studi sull'argomento, sviluppati da una prospettiva industriale, mostrano che le aziende si stanno allontanando dalla ricerca di base per concentrarsi più sulla ricerca applicata e di sviluppo di R&S.


## Strategia

Formulazione da parte dell’impresa di finalità e obiettivi di lungo periodo, di attuazione delle linee di condotta e dell’allocazione delle risorse propedeutiche al raggiungimento di tali obiettivi. Individuazione del sistema di impiego, attuale e pianificato, delle risorse e dell’interazione con l’ambiente nel quale l’impresa opera al fine di realizzare i propri obiettivi

modello di ricerca del successo imprenditoriale che l’impresa ha adottato o che intende adottare. La capacità dell’impresa di raggiungere tale successo è poi funzione delle capacità della stessa di riuscire a gestire una rete di relazione con il sistema competitivo, il sistema prodotto, il sistema degli interlocutori sociali, l’insieme delle prospettive offerte e dei contributi richiesti agli stessi, e la struttura dell’impresa. Una serie di azioni nel corso del tempo; una posizione, intesa come il risultato delle decisioni dell’impresa di offrire un particolare prodotto o servizio in un particolare mercato; una prospettiva, vale a dire una visione e una direzione.

Attività che consente di indirizzare e coordinare il management dell’impresa, avendo ben chiari gli obiettivi che l’impresa si propone di raggiungere, in un’ottica di medio-lungo periodo e nell’interesse del sistema di stakeholder dell’impresa. Caposaldo dell’attività del management, definisce cosa fare, perché e come svolgere attività d’impresa all’interno di un orientamento strategico di fondo. L’orientamento strategico di fondo rappresenta il framework all’interno di cui prende piede la strategia, cioè il dettaglio delle azioni di impresa rispetto ad un obiettivo più generale. Si concretizza mediante la definizione del ruolo della strategia nei diversi livelli gerarchici che contraddistinguono l’impresa. La strategia mira a far sì che l’impresa raggiunga un vantaggio competitivo rispetto ai competitor.



* Strategia d’impresa (corporate strategy): si riferisce a obiettivi innovativi di lungo termine, riguarda l’impresa nel suo complesso. Definita dal top management.
* Strategie competitive: designano il modo in cui le risorse saranno allocate e individuano il ‘dove’ competere, cioè le aree strategiche d’affari.
* Strategie operative (o funzionali): coinvolgono singoli aspetti del management, quali ad esempio il marketing e vendite, la finanza, le operation.

**Modello VRIOS + S**

Barney (1991), adottando la RBV sostiene che la strategia d’impresa deve fondarsi sulla capacità di dotarsi di risorse e competenze che consentano il raggiungimento del vantaggio competitivo.

In particolare, le risorse devono:



* Avere valore per l’impresa (value)
* Essere scarse (rarity)
* Non essere imitabili (imitability)
* Essere sfruttate attraverso l’organizzazione (organization)
* Essere gestite in maniera sostenibile (sustainability)

**Strategie di base**



* Leadership di costo: produzione stesso prodotto dei concorrenti a costi inferiori. 
* Strategia di minimizzazione dei costi, ad esempio attraverso economie di scala.
* Differenziazione: capacità dell’impresa di differenziare, rendere i prodotti offerti al mercato differenti rispetto ai competitor.
* Focalizzazione: perseguimento di una delle strategie precedenti, ma in un segmento limitato di mercato.

Le strategie non sono esclusive, ma è importante per l’impresa scegliere nettamente quale di queste strategie perseguire, anche se solo una.

**Meccanismi di isolamento**

Tramite l'imitazione, i concorrenti sono in grado di indebolire il vantaggio competitivo di un'altra impresa. Per poter mantenere questo vantaggio nel lungo periodo è necessario imporre delle barriere all'imitazione definite come “meccanismi di isolamento”. 



* Diseconomie di compressione temporale: il tempo necessario ad esempio per replicare un’innovazione, un processo produttivo.
* Dimensione ottima minima: rappresenta una barriera all’entrata in quanto per operare efficientemente serve una dimensione minima, difficile da raggiungere per un nuovo entrante.
* Interdipendenza delle risorse: difficoltà di imitazione da parte dei competitor per complessità prodotto finale come combinazione di componenti interdipendenti (complessità) e di rispettiva rete di relazioni.
* Ambiguità casuale: rimane una dose di fortuna, o meglio di non spiegato sul motivo di una strategia d’impresa.

**Formulazione della strategia**



* Diagnostico interno (o business audit): processo sistematico di analisi delle risorse materiali e immateriali, che individua punti di forza, punti di debolezza e rischi interni all’impresa. 
* Diagnostico esterno: identificare minacce e opportunità del settore in cui opera l’impresa.
* Strumenti per analizzare la strategia: SWOT analysis (strength, weaknesses, opportunities, threats), risk management, ecc ecc

**Risk management**

Processo manageriale volto all’analisi e gestione del rischio d’impresa. Si occupa della gestione dei rischi speculativi, ossia quei rischi associati al management dell’impresa, in quanto è dal management che deriva l’aspettativa dei rendimenti.

Tipologie rischi speculativi: produzione, mercato, settore, tecnologico, struttura, finanziario, paese.

I rischi e le scelte relativamente alla gestione dei rischi danno vita alla possibilità di realizzare guadagni oppure perdite.

Quattro fasi del risk management: 



1. Identificazione del rischio
2. Valutazione del rischio
3. Determinazione delle priorità di intervento
4. Trattamento del rischio

**Pianificazione strategica**

Metodologia di lavoro volta a razionalizzare il processo decisionale che conduce alla definizione della strategia di impresa.

Pianificazione e strategia si distinguono in quanto la seconda guarda alle decisioni essenziali e alle scelte di fondo al fine di raggiungere un obiettivo, mentre la pianificazione ha a che fare con l’aspetto procedurale, ossia al processo decisionale che porta alla definizione della strategia, ha a che fare con la logica e il processo attraverso cui si definiscono le scelte strategiche. Pianificazione e strategia sono in rapporto di mezzo/fine, forma/contenuto, processo/risultato.

Fasi:



1. Pianificazione strategica: formulazione esplicita della strategia che genera il cosiddetto piano strategico, documento di medio-lungo orizzonte. 
2. Programmazione: realizzazione delle strategie: programmi d’azione, allocazione responsabilità.
3. Budgeting: allocazione delle risorse alle singole unità d’impresa per mezzo della proiezione di costi e ricavi ed entrate e uscite di cassa.
4. Controllo: mira ad offrire un meccanismo di feedback finalizzato alla ridefinizione delle strategie e dei programmi.

**Ciclo di vita**

Le strategie d’impresa variano a seconda delle caratteristiche dell’impresa e dello stato di maturità del settore/prodotto/tecnologia.



* Nascita di una nuova impresa: può offrire un prodotto esistente oppure può offrire un prodotto nuovo (oppure esistente ma con processi produttivi nuovi). Si associa alla nuova impresa un’innovazione. Solitamente ci si riferisce alle prime fasi di vita di una nuova impresa (innovativa) come alla fase di start-up. Perché una startup sia di successo deve offrire un prodotto o servizio non facilmente imitabile e deve essere in possesso di risorse e competenze adeguate ad una produzione efficiente.
* Crescita: aumento e maggiore efficienza dei concorrenti. Minore incertezza sugli scenari futuri. Strategia sposta l'attenzione dal prodotto all’innovazione oppure a minori costi con innovazioni di processo. La strategia si confronta di più, rispetto a fase precedente, con ambiente esterno rispetto al confronto con il suo ambiente interno.
* Maturità: Rallentamento della domanda di mercato. I concorrenti hanno verosimilmente le stesse tecnologie e i prodotti offerti sono molto omogenei. Grande sensibilità dei consumatori al prezzo. Imprese cercano riduzione dei costi (economie di scala ed efficienza operativa). Strategie in settori maturi:
    * Nicchie di mercato
    * Modulare qualità dell’offerta
    * Innovazione
* Declino: riduzione della capacità di generare reddito, caduta delle performance delle imprese.


## Sostenibilità Aziendale

**Intangibili**

Abbiamo detto che tra le risorse di valore che le imprese necessitano per ottenere un vantaggio competitivo vi sono anche le risorse immateriali. Gli intangibili sono difficili da accumulare a causa della loro natura idiosincratica e molto spesso tacita. Per questo anche più difficili da imitare. Il capitale intangibile è il processo di accumulazione di capitale umano, relazionale e organizzativo. La sostenibilità dell’impresa rappresenta uno dei contesti preferiti, oggi, per lo studio dei processi di sviluppo e gestione degli asset intangibili. 

Per **knowledge**‑**based capital** (KBC) si intendono tutti quei beni intangibili, software, brevetti, design, nuovi processi organizzativi e specifiche competenze imprenditoriali, nei quali le imprese investono per migliorare le proprie perfomance.

**Corporate sustainability**

Processo di innovazione nei modelli manageriali basati sulla ottimizzazione delle relazioni con gli stakeholder e sulla integrazione strategica di obiettivi sociali e ambientali negli orientamenti, nei processi e nelle attività operative dell’impresa. Vi è una centrale relazione con gli stakeholder, costruita sul miglioramento continuo e sull’innovazione. Si lega la sostenibilità con l'accumulazione di capitale intangibile.

Le imprese sostenibili migliorano la propria reputazione, l’identità, l’immagine, costruiscono la propria legittimità sociale sulla base di relazioni durature nel tempo, producono ricchezza e innovazione. Generano valore mediante un vantaggio competitivo sostenibile.

Studi trovano impatto positivo tra performance economiche e, ad esempio, implementazione di misure per la gestione di impatti ambientali o di livelli di reputazione sociale. Gli aumenti di reputazione derivanti ad esempio da contributi devoluti in beneficenza o per promuovere lo sviluppo locale rappresentano però uscite improduttive (direttamente) per l’impresa. Ci si potrebbe quindi domandare: è maggiore l’effetto positivo indiretto da aumento della reputazione, oppure il costo degli impegni in azioni sociali?

**CS - Organizzazione interna**

Tradizionalmente l’adozione di pratiche di CS inizia con l’integrazione di tematiche socio-ambientali nelle pratiche di management delle risorse umane. Esempio: politiche e procedure volte ad assicurare le pari opportunità nella composizione dei collaboratori, trasparenza nella diffusione di informazioni sui livelli salariali e i processi di carriera, iniziative di flessibilità vita-lavoro-salute e stabilità sul lavoro. Questo può portare ad influenzare positivamente i collaboratori che rafforzano il loro senso di appartenenza, motivazione e soddisfazione, minor assenteismo, minor assenza per malattia, ecc ecc.

L’implementazione della CS favorisce lo sviluppo di un clima etico e stimolante. Ne consegue un guadagno in termini di attrattività sul mercato, ad esempio nel recruitment o diversity management (valorizzazione diversità all’interno dell’ambiente di lavoro).

Si basa in buona parte su l' accumulazione del capitale umano ed è una fonte di accumulazione di capitale relazionale in quanto capace di allineare i comportamenti organizzativi con le aspettative degli stakeholder e di migliorare la percezione di affidabilità dell’impresa.

**CS - Mercato finale**

L'adozione di strategie orientate alla sostenibilità consente alle imprese di differenziare la propria value proposition e potenzialmente di beneficiare di guadagni di produttività legati alle innovazioni, ad esempio, attraverso l' implementazione di processi di life cycle assessment (LCA), certificazioni e labeling, offerte di prodotti eco-friendly, ecc ecc.

Nota: con Life Cycle Assessment si intende uno strumento utilizzato per analizzare l’impatto ambientale di un prodotto, di un’attività o di un processo lungo tutte le fasi del ciclo di vita.

La CS quindi produce i suoi benefici attraverso la diffusione di informazioni sui processi e organizzazione al mercato. Ne consegue la customer satisfaction e fedeltà del cliente.

**CS - Management di filiera**

Approcci sostenibili alla gestione della filiera. Le imprese che modificano le proprie relazioni di filiera seguendo pratiche di logistic corporate sustainability, o purchasing social responsibility, o diversity sourcing, mirano ad aumentare il proprio capitale relazionale per migliorare la legittimità dell’impresa.

**CS - Comunità locali**

Anche le comunità locali sono degli stakeholder. L'impresa si impegna nello sviluppo o nella non deturpazione dell’ambiente circostante, ad esempio, con pratiche ambientali sostenibili o attività socialmente utili. In alternativa, produzione di prodotti green o utilizzo di processi green.

**CS - Comunità finanziaria**

Risulta chiaramente importante che gli stakeholder e i consumatori siano al corrente dell’approccio di CS dell’impresa. La diffusione di informazioni volontarie, ad esempio attraverso i bilanci sociali, ambientali o di sostenibilità, può fungere anche da segnale del posizionamento e dei risultati dell’impresa. Ne derivano benefici sulla comunità finanziaria che può essere maggiormente incline a finanziare progetti sostenibili, o che ritiene che i progetti sostenibili producano rendimenti maggiori. Si traduce nella pratica con rendicontazioni non finanziarie che consentono di gestire le aspettative della comunità finanziaria.

**Management della CS**

Abbiamo visto che l' integrazione di CS rappresenta un' opportunità di creare valore accumulando il capitale intangibile nelle tre forme di capitale umano, organizzativo e relazionale. A queste modifiche organizzative di strategia si associano procedure di identificazione, coinvolgimento, controllo e monitoraggio delle attività e degli investimenti associati a specifiche relazioni con gli stakeholder d’impresa. 

Avviene un processo di coinvolgimento degli stakeholder rilevanti nel raggiungimento di un fine condiviso, ovvero un coinvolgimento strutturato degli stakeholder nei processi di pianificazione e nella verifica delle attività dell’organizzazione che si traduce in un miglioramento della trasparenza aziendale attraverso assunzioni di responsabilità da entrambe le parti (impresa e stakeholder). Si tratta di processi di scambio di informazioni e verifica delle aspettative, nonché alla congiunta implementazione di strategie. Esempi: contribuire a sviluppo sociale più equo; migliorare gestione del rischio; creazione di una rendita per accumulazione di risorse intangibili; migliorare conoscenza dell’ambiente competitivo; identificazione di nuove opportunità strategiche e imprenditoriali; informare, educare e influenzare gli stakeholder e l’ambiente esterno.

**Analisi di materialità**

La materialità, in riferimento alla CS, è il principio che determina quali argomenti rilevanti sono sufficientemente importanti da rendere essenziale la loro gestione da parte dell’impresa.

Materiality matrix: identificazione degli aspetti rilevanti per gli stakeholder a fronte dei quali è opportuno valutare decisioni strategiche.

**Rendicontazione non finanziaria**

Necessità di quantificare il risultato che imprese dichiaratamente orientate alla sostenibilità sono in grado di determinare. Misurazione e rendicontazione della strategia di sostenibilità con indicatori sui tre ambiti: economico, sociale, ambientale. Esempi: bilancio sociale, bilancio ambientale, bilanci di sostenibilità, bilanci integrati. 

Accountability: capacità dell’impresa di fornire agli stakeholder informazioni trasparenti, affidabili, complete e allineate con le attese dei destinatari.

I report non finanziari consentono alle imprese di gestire le proprie responsabilità e dare prova di soddisfare le aspettative dei propri stakeholder. Supportano attività del management e integrano la comunicazione di impresa.

**CS (Sintesi)**

Tre pilastri:



* Rilevanza (materialità) delle tematiche identificate dall’impresa ai propri fini strategici di sostenibilità.
* Completezza delle informazioni e dei dati raccolti in fase di rendicontazione.
* Rispondenza dei risultati rispetto agli obiettivi strategici fissati  dall’impresa.

Natura ciclica di questi processi con feedback continui tra le varie fasi per apportare correttivi e sviluppi a ciascuna delle suddette attività.

Gli stakeholder sono al centro delle strategie di CS. A seconda dei rapporti e delle influenze dei vari stakeholder verrà disegnata la strategia di CS.

Vi è una rilevanza delle diverse categorie di stakeholder: sono categorizzati sulla base della tipologia e intensità di relazioni con l’impresa (rilevanza rispetto a potere, legittimità, urgenza).

Avviene un’ evoluzione del ruolo degli stakeholder nel ciclo di vita dell’impresa: le strategie verso le categorie di stakeholder, infatti, mutano in ragione delle fasi del ciclo di vita che l’impresa attraversa.


## Bilancio

Documenta l’andamento dell’impresa in un dato periodo temporale, informa gli stakeholder, e rappresenta una delle principali fonti di valutazione dell’impresa. Si fonda sulla regola della partita doppia, fondamento della contabilità aziendale (scrittura contabile che registra le operazioni di impresa in entrata e in uscita). È costituito da stato patrimoniale, conto economico, rendiconto finanziario e nota integrativa.

**Rendiconto finanziario:** riassume i flussi di cassa che si sono generati in un determinato periodo. Riassume le fonti che hanno incrementato i fondi liquidi disponibili e gli impieghi che hanno comportato un decremento delle liquidità.

**Nota integrativa:** documento qualitativo che spiega il bilancio di esercizio nelle sue particolarità, ad esempio per motivare le eventuali deroghe a regole di contabilità. Serve per dare indicazioni su come interpretare dei dati nel bilancio.

**Valori numerali e non numerali:**



* I valori numerari sono quelli che esprimono una modifica degli elementi del patrimonio aziendale cioè della disponibilità di condizioni produttive monetarie. In pratica, sono valori numerari il denaro contante e ogni altro mezzo di regolamento ad esso assimilabile (debiti e crediti). 
* I valori non numerari sono quelli che esprimono una modifica nella disponibilità di condizioni produttive non monetarie. In pratica sono i componenti negativi e positivi del reddito, valori quindi che si riferiscono a costi, ricavi e valori di capitale.


### Conto Economico

Documento in cui sono rilevate tutte le operazioni che danno vita a variazioni di valori definiti non numerari, cioè che esprimono una modifica delle disponibilità di condizioni produttive non monetarie. Le rilevazioni del conto economico sono utilizzate per evidenziare l’andamento economico dell’impresa. Esprime i valori di flusso, cioè movimentazioni di input e output che concorrono alla formazione di costi o componenti negativi di reddito, e ricavi o componenti positivi di reddito. Il risultato ultimo del conto economico è il risultato residuale netto, detto utile di esercizio o perdita di esercizio.



* Gestione caratteristica: core business dell’impresa, rappresenta l’attività specifica dell’impresa, il business model con cui l’impresa si presenta sul mercato.
* Gestione finanziaria: costo del capitale preso a prestito da terzi per finanziare l’attività d’impresa.

Il conto economico si forma dunque a partire dalla rilevazione delle operazioni suddette durante un periodo temporale. Il conto economico viene poi riclassificato secondo criteri ben

definiti per favorire l’interpretazione delle performance reddituali dell’impresa. Ad esempio il criterio funzionale consente di riclassificare il conto economico mettendo in evidenza i contributi delle varie gestioni. La riclassificazione del conto economico consente quindi di estrapolare dei risultati reddituali parziali, detti margini, che hanno una differente rilevanza strategica e una differente natura.



* Margine operativo lordo (MOL): risultato delle operazioni di gestione che identificano la funzione economico-tecnica in senso stretto dell’impresa, ovvero il suo core business.
* Reddito operativo (RO) o EBIT: risultato della gestione caratteristica espresso dal MOL a cui si sottraggono gli ammortamenti.
* Reddito ante imposte (RAI) o EBT: per comprendere quanto la redditività operativa dell’impresa sia in grado di sostenere il peso dell’indebitamento (corrisponde a imponibile).
* Reddito netto (RN): ricchezza economica che l’impresa è stata in grado di generare.


### Stato Patrimoniale

Esalta l’aspetto patrimoniale e in parte finanziario della performance di impresa. Valori associati ad attività che danno vita a una variazione di valori numerari, quelli che esprimono una modifica degli elementi del patrimonio aziendale, cioè della disponibilità di condizioni produttive monetarie (denaro contante, debiti, crediti, ecc ecc).

Impieghi: rappresentazione finanziaria delle attività dello S.P. (modo in cui le risorse sono impiegate in impresa).

Fonti: rappresentazione finanziaria delle passività dello S.P. (modo in cui le risorse sono spese in impresa).

Lo stato patrimoniale consente di investigare l’equilibrio patrimoniale: composizione struttura impieghi e fonti e l’equilibrio strutturale: natura e variabilità impieghi e fonti.

**Riclassificazione stato patrimoniale**:



* Criterio finanziario: riclassificazione delle voci di attivo e passivo rispetto al tempo (rilevazione durata e scadenza investimenti e finanziamenti).
    * Le voci dell’attivo sono riclassificate secondo il criterio della liquidità decrescente: si riclassificano dalla più liquidabile a quella più difficilmente liquidabile nel corso dell’esercizio. 
    * Le voci del passivo sono riclassificate secondo il criterio della esigibilità, ossia la necessità di assolvere a specifiche obbligazioni da parte dell’impresa prima o dopo nel corso dell’esercizio.

**Valutazione della performance**

Analisi condotta attraverso la costruzione di indicatori derivati dai dati di bilancio. Consentono di identificare ambiti di forza e debolezza delle imprese. Utili al perseguimento di obiettivi di crescita e sviluppo dell’impresa.

**Analisi liquidità**

Serve ad analizzare la capacità dell'impresa di far fronte agli impegni di pagamento a breve termine.

**Leva finanziaria (leverage)**

Valutazione dell’equilibrio finanziario dell’impresa. Un incremento del ricorso al capitale di debito determina un aumento del valore dell’impresa, e quindi della ricchezza degli azionisti.

Chiarisce come la redditività della gestione caratteristica e il peso del finanziamento ottenuto mediante capitale di terzi influenzano la redditività del capitale netto.

Strumento per determinare la possibilità dell’impresa di ricorrere ulteriormente a fonti di finanziamento esterne quali il capitale di debito senza pregiudicare la capacità dell’impresa di generare ritorni tanto per gli azionisti quanto per gli altri stakeholder interessati al core business dell’impresa.

**Distribuzione del valore**



* Disponibilità di informazioni: consente al management di aggiungere dati che migliorano la capacità di analisi.
* Accuratezza delle decisioni: analizzare i dati di impresa da prospettive diverse consente di avere una rappresentazione più accurata delle informazioni e dei risultati.
* Trasparenza: gli aspetti evidenziati sopra dovrebbero permettere una maggiore trasparenza tra management e stakeholder.
* Sempre maggiore rilevanza stanno acquisendo gli strumenti collegati alla rendicontazione non finanziaria (ad esempio performance ambientale o sociale).

Riclassificazione del conto economico secondo il criterio del valore aggiunto. Il conto economico riclassificato a costo del venduto evidenzia i margini di ciascuna gestione (operativa, finanziaria, patrimoniale, ecc ecc).  Serve per estrapolare il valore che l’impresa ha creato in modo puntuale per ogni stakeholder che abbia partecipato all’attività di impresa. Si basa sulla suddivisione dei costi operativi tra costi relativi alle risorse esterne e costi  relativi alla risorse interne. Il VA, differenza tra ricavi operativi e costi operativi sostenuti per l’acquisto di risorse esterne, esprime la capacità dell’impresa di creare valore per remunerare i fattori produttivi e i diversi stakeholder.

**_<span style="text-decoration:underline;">NOTA: Gli appunti sul bilancio sono incompleti, per riferimento guardare le slides. All’orale chiede molte più cose di quelle scritte qui.</span>_**


# Marketing

La finalità che il marketing persegue è creare valore sia per i clienti sia per la stessa impresa. Ha un duplice obiettivo: da un lato persegue la soddisfazione clienti, dall’altro la redditività e competitività dell’azienda. I processi alla base del marketing sono la creazione e il trasferimento del valore.

**Valore per il cliente**

Valore che deriva dalla differenza tra ciò che il cliente riceve (tra ciò che può trarre dal possesso o dall’utilizzo di uno specifico bene o servizio, detto beneficio), e ciò che dà come contropartita (sacrificio. Ha un carattere multidimensionale: costi e benefici non sono solo valori monetari e comprendono una moltitudine di elementi:



* Elemento soggettivo: variabile tra soggetti diversi (dipende dalle preferenze)
* Funzioni d’uso primarie e secondarie
* Valore differenziale rispetto ai concorrenti
* Valore sperimentato: valore dipende dal grado di soddisfazione del cliente

**Valore di scambio**

Il valore di scambio di un’unità di un unico output offerto da una specifica impresa corrisponde al prezzo netto di cessione di tale output. Se si pensa ad una pluralità di output (dello stesso tipo o di tipi diversi) collocati sul mercato da una specifica impresa in un determinato arco temporale, il valore di scambio corrisponde ai suoi ricavi netti di cessione in tale periodo. Fondamentale è l’individuazione dei fattori dai quali dipende il valore di scambio. In linea di principio essi non sono generalizzabili perché variano al variare della forma di mercato nel cui ambito si trova ad operare l’impresa e dello stato della

concorrenza.

**Valore per impresa**

Ogni output che viene venduto dall’impresa ha: un valore per il cliente, un valore di scambio ed anche un “valore costo”, intendendo, con questa espressione il valore monetario degli input impiegati dall’impresa riferibili a tale output. Per questo, il valore di scambio deve essere maggiore del valore costo.

Il marketing aziendale deve comunque essere coerente con la finalità che caratterizza l’impresa stessa e che la contraddistingue rispetto ad altri tipi di istituzioni o di organizzazioni, finalità che, in un contesto di razionalità limitata e di incertezza, può essere appunto individuata nella sopravvivenza e, se possibile, nello sviluppo in condizioni di redditività ritenute soddisfacenti. 

Il marketing va considerato, prima ancora che come una funzione aziendale specifica e specialistica, come uno stile imprenditoriale e/o manageriale diverso da quelli che caratterizzano le imprese orientate alla produzione, al prodotto o alle vendite.



* Nel primo caso (imprese orientate alla produzione) l’efficienza dei processi produttivi in senso stretto viene considerata come il fattore-chiave per acquisire vantaggi competitivi sui concorrenti.
* Nel secondo caso (imprese orientate al prodotto) si punta principalmente sulle innovazioni tecnologico-funzionali dei prodotti.
* Nel terzo caso (imprese orientate alle vendite) la promozione delle vendite, in senso lato, e la distribuzione commerciale sono considerate, indipendentemente dai prodotti offerti, come i fattori fondamentali di successo (Stanton, Varaldo, 1989).

**Processi decisionali**



1. Analisi degli ambienti generali, del mercato (domanda e concorrenza) e dell’ambiente interno all’impresa.
2. Determinazione della strategia di marketing da adottare, delle politiche di mercato da porre in atto e loro gestione operativa. L’impresa definisce: a chi rivolge la propria offerta (target); che cosa offrire (benefici); come offrire questi benefici.
3. Controllo di efficacia

**Principi chiave**



* Orientamento ai clienti: comprensione dei bisogni e desideri dei clienti; personalizzazione prodotti.
* Dinamiche innovative nel mercato.
* Punti di forza e debolezza dei concorrenti.
* Concorrenza potenziale.
* Narrazione del valore creato.
* Apprendimento continuo e apertura al cambiamento.

**_<span style="text-decoration:underline;">NOTA: Gli appunti sul marketing sono incompleti, per riferimento guardare le slides. All’orale chiede molte più cose di quelle scritte qui.</span>_**
